---
type: "page"
layout: "info-page"
title: "Хто ми"
description: "Міжнародна спільнота скаутів і скауток Європи – Федерація скаутів Європи"
background_image: "who-we-are-2.jpg"
---

«Міжнародна спільнота скаутів і скауток Європи – Федерація скаутів Європи» (UIGSE-FSE) є міжнародною асоціацією вірних понтифікального права з 26 серпня 2003 р. Вона має статус учасника в Раді Європи, і була визнана 12 березня 1980 р. У 2017 р. понад 62 000 її членів беруть участь у місії євангелізації шляхом освіти молодих людей за скаутською методикою, як було встановлено її засновником Лордом Бейденом-Павеллом, і схвалено Папою Пієм ХІ.

UIGSE-FSE налічує 10 визнаних національних асоціацій, шість національних асоціацій кандидатів, три некатолицькі національні асоціації і три національні асоціації прихильники в Європі та Північній Америці. Вона підтримує зв’язки і певні групи у ще семи країнах Європи, Північної Америки та Латинської Америки.

Українська асоціація “КАТОЛИЦЬКЕ СКАУТСТВО ЄВРОПИ (КСЄ)” є кандидатом до асоціації UIGSE-FSE з 14 серпня 2011 р. Вона була офіційно зареєстрована як громадянська організація відповідно до українського законодавства 6 червня 2016 р.

Сьогодні UIGSE-FSE – це також велика громадська організація, котра об’єднує успішних та цілеспрямованих людей, які реалізували чи реалізовують себе у світському житті, та є хорошим прикладом для молодих. У Західній Європі Католицьке скаутство Європи – це «міжнародний бренд», «знак якості та вишколу», «організація, де зустрічаються покоління», оскільки є тисячі сімей, в яких дідусь, батько і син є скаутами. Саме через вагому результати педагогічної діяльності ми маємо дорадчий голос у Раді Європи та користуємося підтримкою Європейського союзу.

Покликанням і ціллю Федерації Скаутства Європи є повноцінне виховання молоді через створення спільних інтересів батьків і дітей та через створення кола друзів, які є хорошим прикладом того, що навіть добре навчаючись і пізніше досягаючи немалих матеріальних і кар’єрних успіхів, можна при цьому залишатися Людиною, добрим сином чи дочкою своїх батьків та християнином, який не боїться визнати свою віру.
