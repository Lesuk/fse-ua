---
title: nash-namir-ie-svitlom
slug: nash-namir-ie-svitlom
description: Під таким гаслом цими вихідними проходила традиційна пілігримка у Гошів
date: 2018-09-13T08:06:23+03:00
categories:
  - mandri
featured_image: DSC_0417_knujxs
gallery_images:
  - DSC_0488_lebebo
  - DSC_0527_jjfgsu
  - DSC_0495_hctqmv
  - DSC_0498_hlfpzb
  - DSC_0536_eppbw3
  - DSC_0418_vtb5zx
  - DSC_0459_w2ewfe
  - DSC_0564_tqjfcj
---
«Наш намір є Світлом!» - під таким гаслом цими вихідними проходила традиційна пілігримка мандрівничок КСЄ. Особливим часом вона стала для нашої сестри-мандрівнички Юлії Шамро, яка склала Скаутську Присягу, стаючи повноцінним членом нашої організації, з чим ми від всього серця її щиро вітаємо.

Кожного року ця пілігримка є унікальною. Та все ж дещо залишається незмінним, бо життя в скаутській спільноті – це дивовижний подарунок від Бога; це разом йти до Світла і вести інших; це щастя служіння; це завжди надавати і відчувати підтримку; це перебувати в колі однодумців; це спільно долати труднощі; це пригоди; це шаленство; це життя в радості; це життя в любові; це життя в повноті!

Обираючи цей стиль життя для себе назавжди, я мала честь скласти ФІАТ на цьогорічній пілігримці в домі нашої Найсвятішої Матері на Ясній Горі в Гошеві. Безмежно вдячна Господеві за величезну кількість подарунків, що отримала від Нього в цей час, а особливо за тих, через кого отримувала ці подарунки: моїх рідних та друзів, мою Матір Дороги, духовний та скаутський провід та за всіх і кожного, хто носить скаутську лілейку на грудях і в серці!

Ярина Грушевська RS
