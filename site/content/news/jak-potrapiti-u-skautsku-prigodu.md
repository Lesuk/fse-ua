---
title: "Як потрапити у скаутську пригоду?"
slug: "jak-potrapiti-u-skautsku-prigodu"
description: "Поради від скаутів, які щойно повернулись з г. Маківки"
date: "2017-05-10"
categories:
  - "taboru"
featured_image: "Головна2_edvkmg.jpg"
gallery_images:
  - "Головна2_edvkmg.jpg"
  - "IMG_4937-222_ejtutb.jpg"
  - "IMG_5194-2222_a3muou.jpg"
  - "IMG_5032-2222_iemqiw.jpg"
  - "SUTMw46tbVE-2_i7kmoo.jpg"
  - "rWDsDAN9ylc-2_sdkbdv.jpg"
  - "lPLtHO09LEI-3_x13ajb.jpg"
  - "Jn39bA9pgME_cn6wa1.jpg"
  - "C-5MzBeGSfQ-2_fvixgx.jpg"
---

Якщо ви набираєте це питання в Google - стривайте! Ми зараз все розкажемо.

...6 травня, 6 гуртків, 6.00 на будильнику. Десь так погрозливо може виглядати ваш ранок. Висовуємо носа з будинку… мм, погода не співає. Повертаємось за дощовиком. Агов, а гарний настрій не забули?

Як тільки-но зустрінете своїх побратимів - будьте певні, тепер все о’кей! “Укрзалізниця” без проблем довезе куди потрібно, оком не змигнете, як опинитесь у Карпатах.Тут вже до справи - карту в руки, вимпел в зуби і чалапаємо. Хтось згадував про погану погоду? А, так-так, ось і вона. Але ж гори прекрасні за будь-яких умов, чи не так? Ви обов’язково пересвідчитесь в цьому, коли побачите розкішні важкі хмари, помилуєтесь паруючими лісами і вдихнете запах смачнючої вечері “з димком”.

Не хвилюйтесь, нудно вам теж не буде! Випробуємо свої топографічні здібності в гайку, познайомимося з місцевими жителями, оглянемо будинкок мистецтв с. Пшонець, підіймемось до монументу пам’яті загиблих воїнів, і, звичайно, з відкритим ротом носолодимося красою Маківки. Жодна злива та негода не зупинить нас, ми ж сини сонця та бурі! На шляху до пригоди ми подолаємо усі вершини

Все записали? Наступного разу гайда з нами!
