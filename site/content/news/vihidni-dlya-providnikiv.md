---
title: Вихідні для провідників
slug: vihidni-dlya-providnikiv
description: 'Мандрівники здійснили паломництво до чудотворної ікони Спаса у Глинянах. '
date: 2018-04-26T19:14:11.051Z
categories:
  - mandri
featured_image: IMG_0228-min_s65c7b
gallery_images:
  - IMG_0202-min_ce27mc
  - IMG_0182-min_tmqu3q
  - IMG_0193-min_lzb0qt
  - IMG_0197-min_diwz9j
  - IMG_0200-min_dxirfr
  - IMG_0199-min_jzsdyc
  - IMG_0198-min_wi4sqv
  - IMG_0272-min_dodusr
  - IMG_0201-min_jnhmqt
  - IMG_0308-min_fvcrhp
  - IMG_0295-min_zofk4p
  - IMG_0304-min_fny6jl
  - IMG_0276-min_uqyrb7
  - IMG_0246-min_qpjgho
  - IMG_0242-min_yjy2xo
---
Мандрівники та провідники Католицького скаутства Європи спільно з провідниками польської асоціації Скаутів Європи здійснили паломництво до чудотворної ікони Спаса, що знаходиться в храмі св. Миколая у Глинянах. Мандрівка, конференції від Пьотра Боґуша HR і Марека Мухи HR, Літургія у храмі та духовне слово о.Миколи Білецького, спів та спілкування при вечірній ватрі — все наповнило цей день чудовими враженнями та безцінним досвідом від пережитих спільних пригод. 

Однак все це було також приготуванням до важливої події в житті скаутської спільноти — вимаршу мандрівника. Дві колони мандрівників з факелами, що утворили коридор, освітлювали ледь помітну в темряві постать Ігора Дубиняка. Відповідаючи на запитання проводу, поруч зі своїм старшим братом Мареком він крок за кроком увійшов до спільноти мандрівників RS. Відновивши скаутську присягу та задекларувавши християнські та скаутські цінності основою свого життя він отримав відзнаки нового етапу: палицю мандрівника, (символ вірності, спадщини поколінь та відкритості серця), топірець (символ сили духу і самозречення), відзнаку RS та трикольорові китиці (жовта, зелена, червона).

Вітаємо нашого крайового у спільноті мандрівників з вимаршем!!!

“Нехай скаутський хрест з вісьма раменами пригадує тобі вісім блаженств нагірної проповіді Христа...” - зі слів благословення отця на вимарші мандрівника.

Іван Міщенко, Львів
