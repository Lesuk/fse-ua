---
title: Хоробрі серця
slug: horobri-sercya
description: Перший виїзд громади вовченят парафії Всіх святих українського народу.
date: 2017-11-21T16:41:34.181Z
categories:
  - zustrich
featured_image: 23798554_1582747135137921_145805215_o_hd7utl
gallery_images:
  - 23846795_1582746451804656_1375913510_o_ihw0xi
  - 23847689_1582749048471063_1228476428_o_wya3bl
  - 23825448_1582748891804412_1877141343_o_utwipn
  - 23798169_1582749108471057_1264751719_o_obhk9l
  - 23798233_1582746248471343_1292506587_o_rmvl2l
  - 23845135_1582745898471378_2119545447_n_yv5tc0
---
У суботу  в Брюховичах відбувся перший виїзд громади вовченят,
тема - “Школа молодого вовка: «Хоробре серце і ввічлива мова», а Мандрівниці
молодої екіпи св. Катерини Сієнської мали служіння під час цієї зустрічі і нагоду
познайомитися ближче з вовченятами та провідниками їхньої зграї і разом дружно
провести час. Для мандрівниць Скаутський день почався з виготовлення масок для
великої гри. Потім разом з провідниками приїхали вовченятка. Ми познайомилися,
мали спільний апель (зібрання, молитва, настанови на день), а далі кожен взявся
до своє справи: на вовченят чекала спортивна олімпіада, а на мандрівниць -
конференція Олі Огірко про чотири вибори у скаутстві, а також ділення цікавим
досвідом скаутського життя. Далі в нас був обід, співи, підготовка до гри. На
великій грі вовченята мали нагоду повторити раніше вивчене на зустрічах і
визволити з полону Мауглі, якого викрали Бадерлоги, в цьому їм також
допомагали мандрівниці, які на час гри перевтілились у Балу, Чіля, Багіру, Каа та
Бандерлогів. Гра пройшла динамічно, пізнавально і весело.
Звісно ж, наша мандрівнича зустрічне може пройти без Години світла! Це та
мить, де ми зупиняємося, в тиші вслухаємося в Слово Боже, наповняємося ним,
його силою і ділимося тим, як це Слово промовило до нас, як ми його для себе
зрозуміли. Своїм досвідом, спогадами та роздумами з нам ділилася мандрівниця
Марічка Білецька.
А далі тривав веселий процес підготовки і сама ватра, де ми співали, разом з
вовками показували сценки, бавилися ігри, дякували і завешили нашу спільну
радісну суботню зустріч врученням усім учасникам відзнаки-нашивки «Хоробре
серце і вввічлива мова».
Мандрівниця молодої екіпи,
Юлія Шамро .

